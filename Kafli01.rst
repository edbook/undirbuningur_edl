Um námsefnið
============

Þetta námsefni er ætlað öllum sem langar að læra eðlisfræði, sérstaklega þeim sem eru að hefja nám við Verkfræði- og Náttúruvísindasvið Háskóla Íslands (VoN).

Farið er yfir helstu grunnatriði í eðlisfræði sem gott er að hafa góð tök á í upphafi námsins en efnið er sett fram til að gefa verðandi nemendum tækifæri til að skerpa á þessum atriðum.

Í námskeiðunum  *Eðlisfræði 1V*, *Eðlisfræði 1R* og *Eðlisfræði B* má reikna með að farið verði hratt yfir mörg atriðanna sem fram koma á þessari síðu.

Heilræði
--------

Eins og í öllu háskólanámi þá er mikilvægt að leggja sig fram við eðlisfræðinámið og að sinna því vel. Það er nauðsynlegt að lesa námsefnið og reikna þau dæmi sem sett eru fyrir til þess að ná góðum tökum á efninu. Skipulag námskeiða í HÍ er jafnan þannig að nemendum stendur til boða alls konar aðstoð:

- Í fyrirlestrum mun umsjónarkennari námskeiðsins fara yfir námsefnið fyrir alla nemendur námskeiðsins. Þá borgar sig að mæta tímanlega, fylgjast vel með og taka niður glósur (ef það er námstækni sem hentar ykkur).
- Í dæmatímum er nemendahópnum skipt í minni hópa (oft eftir námsleiðum) og aðstoðarkennari útskýrir dæmi. Þar gefst gott tækifæri til þess að spyrja út í þau atriði námsefnisins eða dæmanna sem þér þykja torskilin. Munið að markmið kennara er *alltaf* að nemendur skilji námsefnið í lok námskeiðsins og þeir munu yfirleitt taka spurningum vel.
- Í verklegum æfingum munuð þið spreyta ykkur á framkvæmd eðlisfræðilegra tilrauna. Þá er mikilvægt að lesa verkseðilinn áður en tilraunin hefst og að mæta tímanlega. :ref:`Hér á síðunni <s.verklegt>` má finna ítarlegri leiðbeiningar fyrir framkvæmd verklegra æfinga.

Nánari upplýsingar um kennslufyrirkomulag, skiptingu í hópa og heimaverkefni munu koma fram í upphafi kennslumisserisins.

Sumum finnst betra að reikna heimadæmin með öðrum sem sitja námskeiðið, ræða þau upphátt og hjálpast að. Munið samt að þið lærið mjög lítið á því að afrita lausnir annarra!

Ef ykkur vantar einhvern tímann ráðleggingar um námið ykkar er best að leita til Nemendaþjónustu VoN í Tæknigarði, námsráðgjafa eða stjórnanda námsleiðarinnar ykkar.

Ef stærðfræðin hérna reynist ykkur torskilin þá má finna undirbúningsefni í stærðfræði `hér. <http://edbook.hi.is/undirbuningur_stae/>`_

Hvað er eðlisfræði?
-------------------

.. embedded-video:: yWMKYID5fr8

Eðlisfræði er grein raunvísindanna þar sem skoðað er samhengi efnis, orku, tíma og rúms og því lýst á máli stærðfræðinnar.

Meginmarkmið eðlisfræðinga er að skilja hegðun alheimsins og setja hana fram á máli stærðfræðinnar. Við eðlisfræðirannsóknir hefur margt komið í ljós sem hefur nýst mannkyninu í tækniþróun, en að sama skapi hefur framþróun tækninnar gert eðlisfræðingum kleift að kafa enn dýpra. Góður skilningur á eðlisfræði nauðsynlegur öllum þeim sem vilja að finna upp nýjar og sniðugar lausnir, t.d. verkfræðingum og efnafræðingum.

**Rannsóknir og uppgvötanir í eðlisfræði eru grundvöllur fyrir allri tækni nútímans og framtíðarinnar.**

Saga eðlisfræðinnar
~~~~~~~~~~~~~~~~~~~

Eðlisfræði varð að afmarkaðri grein vísindanna á 17. öld, þegar eðlisfræðingar tóku að beita `vísindalegum aðferðum <https://is.wikipedia.org/wiki/V%C3%ADsindaleg_aðferð>`_ til þess að rannsaka *eðlisfræðileg lögmál* (e. laws of physics).
Eftir framþróun í ljósfræðum tóku menn að þróa betri linsur og í kjölfarið komu fram stjörnusjónaukar.
Þá komust `Kópernikus <https://en.wikipedia.org/wiki/Nicolaus_Copernicus>`_, `Kepler <https://en.wikipedia.org/wiki/Johannes_Kepler>`_ og `Galíleó <https://en.wikipedia.org/wiki/Galileo_Galilei>`_ að því að jörðin færi í kringum sólina (en ekki sólin í kringum jörðina eins og áður var talið) og settu fram jöfnur sem lýstu hreyfingum hnatta í sólkerfinu.
`Leibniz <https://en.wikipedia.org/wiki/Gottfried_Wilhelm_Leibniz>`_ og `Newton <https://en.wikipedia.org/wiki/Isaac_Newton>`_ settu báðir fram stærðfræðigreiningu (e. calculus), eitt sterkasta stærðfræðitól eðlisfræðinga, en Newton setti líka fram lögmál um krafta, þyngdarsvið og ljós.
Mörg viðfangsefni eðlisfræðinnar eins og `aflfræði <https://is.wikipedia.org/wiki/S%C3%ADgild_aflfræði>`_ (e. classical mechanics), `varmafræði <https://is.wikipedia.org/wiki/Varmafræði>`_ (e. thermodynamics), `efnafræði <https://is.wikipedia.org/wiki/Efnafræði>`_ (e. chemistry) og `rafsegulfræði <https://is.wikipedia.org/wiki/Rafsegulfræði>`_ (e. electrodynamics/electromagnetism) tóku stór skref í tengslum við iðnbyltinguna á fyrri hluta 19. aldar.

Allt þetta snýst um *stórsæja* (e. macroscopic) efnisheiminn, þann sem við sjáum og finnum fyrir hvert sem við lítum.
Við köllum þetta *klassíska eðlisfræði* (e. classical physics) og hún dugar í langflest viðfangsefni verkfræðinga.

.. figure:: ./myndir/inng/newtonleibniz.jpg
  :width: 70%
  :align: center

Líkön klassísku eðlisfræðinnar pössuðu vel við það sem mæla mátti, en með framförum í mælitækni kom í ljós að þau voru ekki fullkomin þegar skoðuð voru afar lítil kerfi.
Undir lok 19. aldar fóru eðlisfræðingar því að velta fyrir sér hvað væri að gerast í hinum *smásæja* (e. microscopic) heimi.
Upp frá þessu spratt *nútíma eðlisfræði*: `skammtafræði <https://is.wikipedia.org/wiki/Skammtafræði>`_ (e. quantum mechanics), `kjarneðlisfræði <https://is.wikipedia.org/wiki/Kjarneðlisfræði>`_ (e. nuclear physics), `öreindafræði <https://is.wikipedia.org/wiki/Öreindafræði>`_ og `afstæðiskenningin <https://is.wikipedia.org/wiki/Afstæðiskenningin>`_ .

Tilkoma nútímaeðlisfræðinnar í upphafi síðustu aldar olli miklu umróti í vísindaheiminum en margir eðlisfræðingar lögðu sitt af mörkum.
Hefð er fyrir því að kenningar, jöfnur og fastar heiti eftir upphafsmanni sínum og því þekkja eðlisfræðingar nútímans til þeirra sem lögðu grunninn að viðfangsefnum nútímans.

.. figure:: ./myndir/inng/solvay.jpg

Þessi mynd er tekin í október 1927, á fimmtu `Solvay-ráðstefnunni <https://en.wikipedia.org/wiki/Solvay_Conference>`_ í Brussel.
Þá var nútímaeðlisfræðin að taka stór skref og í fararbroddi voru ungir eðlisfræðingar með háleitar hugmyndir.
Þar voru saman komnir mestu eðlisfræðingar 20. aldar, meðal annars `Einstein <https://en.wikipedia.org/wiki/Albert_Einstein>`_,  `Schrödinger <https://en.wikipedia.org/wiki/Erwin_Schrödinger>`_, `Lorentz <https://en.wikipedia.org/wiki/Hendrik_Lorentz>`_, `Curie <https://en.wikipedia.org/wiki/Marie_Curie>`_ og `Bohr <https://en.wikipedia.org/wiki/Niels_Bohr>`_ .
Af þeim 29 sem mættu á ráðstefnuna fengu 17 Nóbelsverðlaun en Curie var sú eina sem fékk Nóbelsverðlaun í fleiri en einni grein (eðlisfræði og efnafræði).

Nú á dögum er helsta áskorun eðlisfræðinga að útbúa kenningu sem sameinar allt það sem þekkt er fyrir og brúar bilið milli almennu afstæðiskenningarinnar og skammtafræði, oft kölluð *kenning um allt* (e. `Theory of Everything <https://en.wikipedia.org/wiki/Theory_of_everything>`_).

Námskeiðin *Eðlisfræði 1V*, *Eðlisfræði 1R* og *Eðlisfræði B* fara aðallega í klassíska aflfræði.
